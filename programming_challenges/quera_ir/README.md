# [Quera.ir](https://quera.ir/)

Quera در تابستون ۱۳۹۴ با یک تیم ۳ نفره کارش رو شروع کرد که در شتابدهنده شریف روی یک سامانه کمک‌آموزشی (LMS) برای کلاس‌های درس برنامه‌نویسی کار میکردن! این تیم اما رفته‌رفته رویاهای بزرگتری رو برای خودش ترسیم کرد: اینکه جامعه‌ای برای توسعه‌دهندگان ایران باشه.

امروز تیم ۲۰ نفره‌ی کوئرا رو یک گروه ۴۰ نفره از طراحان، پشتیبان‌ها و منتورها همراهی می‌کنن و به یاری این تیم بزرگ، کوئرا تونسته به آرزوی خودش خیلی نزدیک‌تر بشه! کوئرا ۴ محصول اصلی رو در حوزه برنامه‌نویسی توسعه داده (کالج، کاریابی، LMS و مسابقات)، ۳ رویداد تخصصی حوزه برنامه‌نویسی رو برگزار می‌کنه و ۲ مجله تخصصی برای توسعه‌دهندگان داره.

# محصولات ما
کوئراکالج (College) سامانه‌ای برای آموزش تعاملی و آنلاین برنامه‌نویسی است. در کوئراکالج تمرین‌های عملی، امکان پرسش‌وپاسخ با طراحان دوره و ادیتور آنلاین برای تمرین در کنار یکدیگر قرار گرفته‌اند تا آموزش آنلاین برنامه‌نویسی در بالاترین سطح ممکن به علاقه‌مندان ارائه شود.

سامانه کاریابی برنامه‌نویسی (Careers) امکان استخدام و جذب توسعه‌دهندگان را در شرکت‌های برتر کشور فراهم می‌کند. این سامانه از طرفی با «سیستم مدیریت رزومه» (ATS) فرآیند استخدام را برای شرکت‌ها آسان می‌کند و از طرفی با «سیستم مهارت‌سنجی آنلاین» به توسعه‌دهندگان این امکان را می‌دهد که مهارت خود را به شکل بهتری در معرض دید شرکت‌ها قرار دهند.

مسابقات آنلاین برنامه‌نویسی (Contests) محلی برای چالش و رقابت بین برنامه‌نویسان است. بسیاری از مسابقات توسط شرکت‌های مطرح IT ایران حمایت می‌شوند و علاوه بر جایزه، امکان استخدام رقابت‌کنندگان در شرکت حامی نیز وجود دارد.

سامانه‌ی کمک آموزشی برنامه‌نویسی (LMS) اولین بار در دانشگاه صنعتی شریف عرضه شد و در حال حاضر بیش از ۱۸۰ دانشگاه، موسسه‌ی آموزشی و مدرسه از این سامانه برای مدیریت آسان‌تر کلاس‌های برنامه‌نویسی خود استفاده می‌کنند.